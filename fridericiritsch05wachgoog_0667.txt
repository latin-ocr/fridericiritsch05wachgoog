650 nnnnrnrscrm aunan.

rursum hi despicatui ab illis habiti? Neutrum profecto con·
siderate. Namque etsi iure sane meritoque prose quisque
id amplectitur, quo innato animi impetu et praecipua delec-
tatione ducatur, recteque altera ex parte antiquitatium ex·
plorandarnm et pervestigandae linguae studia inter se con·
feruntur, et quae utrorumque propriae sint commendationes,
> dispicitur: tamen eam debet haec comparatio vim habere, ut
utramque cognoscatur partem tantummodo esee plenioris dis·
ciplinas, nec nisi consociatis utrimque studiis posse adipsum
finem philologiae perveniri intellegatur. Non comperi equi·
dem simile quiddam in ceteris disciplinis· fieri: nec enim,
quantum quidem sciam, vel in theologia dogmatum inter-
pretes contemnunt-ur ab hermeneutis, vel iuris publici doe·
tores a privati scrutatoribus, vel a physiologis chirurgisve
pathologi, vel zoologi herbariive a chemicis, vel antiquarum
historiarum enarratores ab iis qui in medii aevi proximo·
rumve saeculorum rebus gestis versantur. Quae quidem ex·
empla etsi minime nos fugit valde esse disparia, tamen tan·
tum similitudinis habent omnia, quantum, ut hic commemo-
rentur, satis est. Itaque videtur illud, quod improbabamus,
proprium philologorum - non esse, sed fuisse: quando pau-
cos esse suspicamur qui non liberalius sentire hodie didice
v111rint. Sed tamen ne sic quidem ab ista reprehensione oete·
rae disciplinae liberae sunt. Quodsi enim a partibus ad
ipsa genera pergimus, nec, quae fieri constet, obstinatius
negamus, primum fatendum est hac potissimum aetate non
mediocrem et invidiam et obtrectationem inter reliquas dis·
ciplinas cunctas et eam intercedere, quae dum se cum illis
confert, longe potiorem iactat et tamquam domina quaedam
in servas superbire consuevit: quam quidem quis docendus
sitnon aliam atque philosophiam esse, iusto saepius parum
illam memorem, quam et inanis et fallax ipsa sit sine ple
nissima singulorum cognitione, parum memorem, ut uno
verbo dicam, exempli Aristotelii? Quamquam nequaquam
infitiamur non multo minus ab altera parte eo peccari, ut
non satis reliquae artes, quam sine philosophiae lumine cae
cutiaut, persentiscere videantur. Rursum autem hae ipsae

cum rationi convenienter in duas partes dispescantur: qua·

 

